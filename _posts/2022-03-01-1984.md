---
layout: post
title: ":books: 1984 (Orwell)"
date: 2022-03-01 19:24:04 +0100
categories: [Libri]
published: false
---
## Introduzione
Essendo un romanzo non vorrei compromettere la lettura a nessuno quindi **SPOILER ALERT**.
Detto questo era da un pò di tempo che volevo leggere questo libro. Se ne parla spesso in riferimneto al _Grande Fratello_ tecnologico e a tutta una serie si situazioni nelle quali sembra sia limitata la nostra privacy e libertà.
Per poter parlare con cognizione di causa ho intrapreso questa lettura e devo ritenermi soddisfatto di averlo fatto perchè al di là delle citazioni è fantastico e mantiene uno stato di ansia mista compassione del lettore.

## Cosa mi porto a casa da questa lettura

Costruire un regime basato su una dittatura passa per alcuni punti principali. Orwell sicuramente riprende dal passato a lui prossimo, vedasi fascismo e nazismo, ma ne amplia le fondamenta mettendo nero su bianco il programma di un partito che poi possiamo ritrovare anche in alcuni stati dei giorni nostri.

Ecco cosa è quindi importante per una dittatura:

- L'importanza che ha dare il nome delle cose. I 4 ministeri che regolano la vita statale hanno dei nomi emblematici: Ministero dell'Informazione, della Pace, dell'Amore e dell'Abbondanza.
- L'importanza che ha il linguaggio. La lingua è uno degli strumenti più utili per eliminare direttamente alla fonte certi concetti che non possono essere più espressi. Ecco che la guerra è la massima espressione di pace, la libertà invece è una schiavitù e l'ignoranza diventa la forza principe.
- L'importanza di avere sempre un nemico da combattere come il male assoluto.
- L'importanza di controllare il passato, la storia, i documenti, la memoria delle persone. Se tutti accettano una menzogna allora quella menzogna diventerà la verità
- L'importanza di non far pensare le persone. Non darle il tempo attraverso il duro lavoro fine a se stesso. Attraverso la fame e la privazione. Abolire sogni, creatività intelletto per unifromare tutto in un monotono grigio
- L'importanza del controllo
- L'importanza dello stato di paura, di crisi, di guerra, di fame, di diffidenza tra simili. Ogni piccolo privilegio tra una classe e l'altra a quel punto ne accentua le differenze.

## Conclusione

Tutti i punti di cui sopra si possono applicare a regimi moderni ma per alcuni aspetti certi punti possono essere accostati effettivamente ad aspetti delle nostre democratiche vite.
Certo tutto dipende dalla narrazione che vogliamo dare e credo che sia proprio su queste suggestioni che la mente meno critica ed allenata a vedere i fatti e a non sentire racconti.. ah lo story telling dei giorni nostri possa farsi influenzare.
Il grande fratello ci guarda e sa tutto di noi. L'umanità può essere estratta dal corpo di una persona ma come scrive Orwell "Nulla vi apparteneva, se non quei pochi centimetri cubi che avevate dentro il cranio.".
Usare la propria intelligenza in maniera critica, in modo creativo ma anche scientifico ci rende liberi.

## Riferimento

George Orwell, _1984_, 1949. [Amazon](https://www.amazon.it/gp/product/B08KSXYLP2/ref=kinw_myk_ro_title)

> "Nulla vi apparteneva, se non quei pochi centimetri cubi che avevate dentro il cranio." (Orwell)

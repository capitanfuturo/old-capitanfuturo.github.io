---
layout: post
title: ":books: Elon Musk. Tesla, SpaceX e la sfida per un futuro fantastico (Vance Ashlee)"
date: 2021-05-15 22:24:04 +0100
categories: [Libri]
published: false
---

## Introduzione
Quando Tesla ha presentato negli Stati Uniti il primo prototipo di una Roadster, una Lotus Elise modificata ([https://www.youtube.com/watch?v=PkQoeivug44](https://www.youtube.com/watch?v=PkQoeivug44)) in Europa ancora non si parlava di macchine elettriche. Pian piano però quell'idea ha iniziato a farsi strada e abbiamo cominciato a capire che forse qualcosa di nuovo stava accadendo nel mercato dell'auto. Elon Musk per me era uno sconosciuto, anche se nel 2008 ne aveva già fatta parecchia di strada, da [Zip2](https://en.wikipedia.org/wiki/Zip2) a [X.com](https://en.wikipedia.org/wiki/X.com).
Da allora in meno di dieci anni Elon è diventato per molti la perfetta incarnazione di Tony Stark in Iron Man. Un'ingegnere, multimilionario e pazzo inventore.

Basta vedere la presentazione dell'ultimo pick-up [https://www.youtube.com/watch?v=m7atGkba-Z8](https://www.youtube.com/watch?v=m7atGkba-Z8) che Tesla sta costruendo per capire quanta strada è stata fatta e come quell'etichetta di nuovo Tony Start si addica a Musk. Elon è riuscito ad inanellare altri successi insperati, su campi e mercati che da tempo erano stagni per quanto riguarda l'innovazione. Di sicuro questo è più che sufficiente per voler leggere la sua biografia e per provare a carpire qualche insegnamento anche per un umile developer come me.

Tra le varie iniziative imprenditoriali che Musk sta portantdo avanti, personalmente sono molto affascinato dalle spedizioni spaziali di SpaceX. I Falcon che atterrano verticalemnte sono uno spettacolo pari ai primi aerei che si sono innalzati in volo e a tratti sembra fantascienza pura. [https://www.youtube.com/watch?v=gLNQ6Mq5kbg](https://www.youtube.com/watch?v=gLNQ6Mq5kbg).

## Cosa mi porto a casa da questa lettura

- L'urgenza del trovare strade per rendere di tutti l'uso di energia sostenibile passa anche da imprenditori capaci di vedere un presente che non c'è.
- L'uomo può e deve aspirare ad essere una specie multiplanetaria.
- Da un lato Elon dichiara di essere preoccupato dai progressi di Google per il continuo raffinamento degli algoritmi di intelligenza artificiale e dall'altro finanzia una azienda di nome [Neuralink](https://it.wikipedia.org/wiki/Neuralink) che invece usa l'approccio di innestare componenti hardware direttamente nel cervello di essere viventi. Al momento in cui scrivo addirittura con una scimmia [https://www.youtube.com/watch?v=3Ya-bAYri84](https://www.youtube.com/watch?v=3Ya-bAYri84).
- Elon ha un profilo tecnico e spesso dà per scontato che il proprio interlocutore sappia di cosa stia parlando. Questo è un punto su cui devo migliorare anche io nel mio piccolo.
- In Tesla ha portato avanti una nuova esperienza di acquisto, in stile Apple, per un settore come quello dell'auto che ha sempre peccato in questo frangente. E' noto che il momento più basso nell'esperienza di acquisto di un auto è proprio il pagamento e la contrattazione. In Tesla i rivenditori sono stati superati, si acquista online. Le concessionarie sono degli show room.
- Per far crescere il mercato delle auto elettriche bisogna investire egualmente nelle infrastrutture di ricarica. Le infrastrutture sono importanti!
- Musk chiede sempre il massimo dai suoi dipendenti, li spreme fino all'osso e putroppo li scarica con la stessa facilità con cui non ha remori a domandare notti e festività.
- Ha avuto un'infanzia difficile ed è stato bullizzato pesantemente.
- Ha un'ottima memoria e capacità di lettura.
- I suoi nonni sono stati di esempio come avventurieri. Nel 1952 fecero un viaggio di 35.000 km andata e ritorno con il loro aereo, sorvolando l’Africa e arrivando in Scozia e Norvegia.
- Ha avuto diverse mogli (3) e numerosi figli (7). Credo non sia semplice stargli vicino.
- Ha iniziato il suo percorso nell'ambito dello sviluppo software e già da piccolo, nel 1984, la rivista di settore sudafricana PC and Office Technology pubblicò le 167 linee di codice sorgente di un videogioco programmato da Musk, intitolato Blastar, ambientato nello spazio e ispirato alla fantascienza.
- HA introdotto nel settore aerospaziale l'uso di elettronica di consumo ed ha rivoluzionato i processi di approvazione, sviluppo e disegno (non senza problemi).
- Ricerca sempre i talenti migliori per le sue aziende
- Ha rischiato di fallire seriamente più di una volta, ma ha capacità di mantenere il focus anche durante periodi do forte stress.
- Per le sue aziende spesso non si avvale di fornitori esterni ma cerca di portare a casa know-how e di sperimnetare nuove soluzioni internamente. Questo aspetto è sicuramente in controtendenza rispetto ad altre realtà comunque importanti come Apple (che progetta per lo più) e Google.

## Conclusione

Tempo fa lessi la biografia di Steve Jobs, e sebbene molti accostino Elon Musk a Job questi due personaggi sono profondamenti diversi e raccontano storie interessantissime. Una cosa che accomuna questi grandi imprenditori sono le infanzie difficili, l'aver vissuto in ambienti stimolanti come la Silicon Valley e la capacità di tirare fuori il massimo dai propri collaboratori anche con metodi poco ortodossi.
D'altro canto Jobs è un esteta e perfezionista delle presentazioni mentre Musk è molto più istintivo e spesso ha rischiato gaffe pericolose in momenti ufficiali. Musk è un ingegnere, ha la mentalità di un fisico mentre Jobs si focalizza sull'utente.
Le aziende di Musk sono state:

- [Zip2](https://en.wikipedia.org/wiki/Zip2): sito di inserzioni locali
- [X.com](https://en.wikipedia.org/wiki/X.com): sistema di pagamento, fuso poi con paypal
- [SpaceX](https://it.wikipedia.org/wiki/SpaceX): azienda aerospaziale
- [Tesla](<https://it.wikipedia.org/wiki/Tesla_(azienda)>): costruttore d'auto elettriche
- Tesla energy e [SolarCity](https://it.wikipedia.org/wiki/SolarCity): installazione, stoccaggio di energia elettrica
- [OpenAI](https://it.wikipedia.org/wiki/OpenAI): organizzaizone per la friendly AI
- [Neuralink](https://it.wikipedia.org/wiki/Neuralink): azienda di neurotecnologie
- [The Boring Company](https://it.wikipedia.org/wiki/The_Boring_Company): azienda di costruzione di tunnel ed infrastrutture

Credo che tutte queste iniziative si faranno sentire nei prossimi anni

## Riferimento

Ashlee Vance, _Elon Musk. Tesla, SpaceX e la sfida per un futuro fantastico_, Hoepli, 9 ottobre 2017. [Amazon](https://www.amazon.it/Elon-Musk-SpaceX-futuro-fantastico-ebook/dp/B0769YSV6D/ref=tmm_kin_swatch_0?_encoding=UTF8&qid=1622470329&sr=8-1).

> L’innovazione è una risorsa limitata. (Elon Musk)

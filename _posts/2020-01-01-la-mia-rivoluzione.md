---
layout: post
title:  ":books: La mia rivoluzione. (Johan Cruyff)"
date:   2020-01-01 16:24:04 +0100
categories: [Libri]
---
## Premessa
Il calcio mi ha sempre appassionato anche se non ho mai avuto modo di praticarlo in maniera continuativa. Ultimamente mi dedico quando posso ad organizzare delle partite di calcio a 5 con i colleghi di lavoro perchè a differenza della corsa il calcio è uno sport di squadra e credo possa dare un valore aggiunto nel rendere più committed i team.

Johan Cruyff è stato una vera e propria leggenda del calcio e poter leggere la sua biografia penso possa ispirare chiunque ami questo sport.

Cruyff è uno dei massimi esponenti del calcio totale: un modo di vedere il calcio che raggiunge la sua più alta espressione nel calcio olandese. Tutto si concentra in pochi concetti nei quali il portiere è il primo attaccante e la punta è il primo difensore. Tutti concorrono alla fase offensiva e difensiva e si gioca il tutto in pochi metri. Un video che ho trovato illuminante per questa visione di gioco è il seguente:
[https://www.youtube.com/watch?v=5BMjM1tJ2WA](https://www.youtube.com/watch?v=5BMjM1tJ2WA)

Altro aspetto molto interessante è come Johan non imposti tutta la sua biografia sul gioco giocato ma sul calcio in senso lato. A volte ci dimentichiamo ma i calciatori vivono ai massimi livelli per 30 anni ma la loro vita, come quelle di tutti il resto del genere umano mediamente arriva a 70, 80 anni. Sarebbe quindi riduttivo pensare che si possa vivere di soli ricordi e non anche di altri risultati.

> Una volta mi è stato chiesto come vorrei essere ricordato tra cent’anni. Per fortuna non devo preoccuparmene troppo, visto che non ci sarò. Ma se proprio devo rispondere, allora vorrei essere visto come uno sportivo responsabile. Non vorrei che mi giudicassero solo come calciatore, perché verrebbero presi in considerazione solo quindici o vent’anni della mia vita, e sinceramente lo troverei riduttivo.

## Cosa mi porto a casa da questa lettura

- Molti giocatori professionisti crescono in contesti difficili. Questo aspetto al di là del desiderio di riscatto o altro ha dei risvolti tecnici sui calciatori. Secondo Cruyff infatti, giocare in strada di allena a muoverti su spazi stretti, a sfruttare gli spigoli della strada per avere le traiettorie migliori, a non cadere per non rovinarsi sull'asfalto. Tutti esercizi che formano la base tecnica dei giocatori
- La famiglia natale di Cruyff lo ha fatto crescere in un ambiente caloroso, amorevole e per questioni lavorative vicino all'Ajax, il grande amore di Cruyff. Tanto che la sua storia di amore con l'Ajax e in generale con il calcio nasce a 5 anni.
- Il calcio è divertimento, sia per chi va a vederlo che per chi lo pratica. La fatica degli allenamenti e la professionalità dell'atleta non devono sopraffare il divertimento di quello che è semplicemente un gioco.
- Da piccolo Cruyff si avvicinò anche al baseball dal quale imparò che la palla bisogna sapere dove calciarla prima ancora di riceverla, come fanno i battitori nel baseball.
- Spesso i calciatori, e penso anche a molti personaggi si vantano di avere molti follower... ma loro chi seguono? Nel caso di Cruyff la famiglia e gli allenatori che lo hanno fatto crescere sono stati i fari nei momenti più delicati.
- Il calcio totale è una questione di distanze e di metri. Se spazi e distanze vengono rispettati, allora si può coprire tutto il campo: questa è la base della filosofia di gioco.
- Cruyff si è dedicato molto ai bambini, a valorizzare i momenti di sport. Ha costruito una fondazione con diversi progetti per aiutare i giovani a formarsi e a giocare. Per lui questo è la sua famiglia sono i traguardi più importanti della sua vita.
- Altri continenti si stanno affacciando al mondo del calcio e aspettano solo che arrivi il fenomeno.

### Le 14 regole di Johan Cruyff

1. Gioco di **squadra**. Per fare le cose dovete farle insieme.
2. **Responsabilità**. Prendetevi cura delle cose come se fossero le vostre.
3. **Rispetto**
4. **Integrazione**. Coinvolgete gli altri nelle vostre attività.
5. **Iniziativa**. Abbiate il coraggio di provare qualcosa di nuovo.
6. **Allenamento**
7. **Personalità**. Siate voi stessi.
8. **Impegno sociale**
9. **Tecnica**. È la base.
10. **Tattiche**. Sappiate cosa fare.
11. **Sviluppo**. Lo sport sviluppa corpo e anima.
12. **Imparare**. Cercate di imparare qualcosa di nuovo ogni giorno.
13. Giocare **insieme**. È una parte essenziale del gioco.
14. **Creatività**. È la bellezza dello sport

## Conclusione

Un libro per chi ama il calcio e ammira i veri campioni che hanno solcato i campi. Chi si aspetta solo ricordi di partite storiche rimarrà deluso perchè l'intento è quello di raccontare una vita nella sua interezza e direi che Cruyff è riuscito benissimo a lasciare il suo segno anche dopo il calcio giocato, sia come allenatore che come personaggio impegnato nel mondo dell'educazione e della promozione dello sport.

Non posso dire che sia il genere di libro che più fa vibrare le mie corde però mi piace conoscere la vita di personaggi che hanno fatto la storia in diversi settori perchè alcuni aspetti come la resilienza, la fatica, la famiglia ritornano facendomi sempre avvicinare a questi uomini come  miei simili. In fondo tutti siamo nella stessa barca che chiamiamo Terra e vita.

Le 14 regole di Cruyff credo infine che possano ispirare chiunque in qualunque ambito della vita.

## Riferimento

Johan Cruyff, F.Panzeri, _La mia rivoluzione_, Bompiani, 6 ottobre 2016. [Amazon](https://www.amazon.it/mia-rivoluzione-Lautobiografia-Johan-Cruyff-ebook/dp/B01LWPF3AH/ref=tmm_kin_swatch_0?_encoding=UTF8&qid=1573489502&sr=8-1)

> Ti prendono per pazzo finché non diventi un genio. (Johan Cruyff)
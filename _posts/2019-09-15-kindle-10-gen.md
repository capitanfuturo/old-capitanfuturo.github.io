---
layout: post
title:  ":computer: Amazon Kindle (10 Gen.) first impression"
date:   2019-09-15 07:24:04 +0100
categories: [prodotti]
---
![kindle](/assets/2019-09-15/kindle.jpg)

A Luglio 2019 spinto da un'offerta interessante mi sono regalato un Amazon Kindle di decima generazione. Non ho mai avuto un ebook reader prima di adesso e non posso quindi fare accurati paragoni ma descriverò in questo post cosa mi è piaciuto e cosa no da neofita.

## Contenuto della confezione
La confezione è veramente minimale e sottile. La sensazione iniziale è quella di aver comprato un quaderno A6. I colori della scatola sono tipici della linea di prodotti Amazon e al suo interno troviamo:
-   Amazon Kindle (10. Generazione - 2019 A)
-   Cavo di carica USB 2.0
-   Istruzioni brevi

## Impressioni
Appena aperta la scatola e acceso il Kindle si passa attraverso una procedura guidata a connettersi alla rete di casa e a registrarsi con il proprio account Amazon.
Tutto è molto semplice anche se per chi non ha mai visto un ebook il refresh delle schermate e la reattività del tocco sullo schermo lascia all'inizio perplessi... non preoccupatevi, appena si capisce come funziona lo schermo si apprezza molto di più il fatto che abbia un contrasto eccezionale al sole e un consumo ridicolo. 
Ora non rimane che comprare un libro da Amazon. La procedura è la classica di Amazon, baserà selezionare l'opzione del formato Kindle e a questo punto sarà possibile selezionare il dispositivo al quale mandare il libro.

![KindleStore](/assets/2019-09-15/2019-09-15-KindleStore.png)

La lettura risulta piacevole agli occhi e non stancante. L'ho provato sotto l'ombrellone in spiaggia e a casa a letto prima di addormentarmi ed ho sempre avuto una buona sensazione. Le immagini peccano di dettagli vista la risoluzione a meno che non stiate leggendo un fumetto od un libro illustrato è più che soddisfacente.
Giocando con le impostazioni potete personalizzare i font e la grandezza del carattere oltre che l'orientamento, l'interlinea e la disposizione del testo. Per sfruttarlo al massimo vi consiglio di leggere le istruzioni direttamente dal Kindle.

## Caratteristiche tecniche

| Caratteristica | Valore |
|-------|--------|---------|
| Capacità della batteria | 1040 mAh |
| Illuminazione integrata | Sì |
| Display |15.2 cm, 6 pollici |
| Caratteristiche display | anti-abbagliamento , Antiriflesso , Capacitivo , Display touch |
| Risoluzione del display | 800 x 600 Pixel |
| Capacità di memoria | 4 GB |
| Connettività | Wi-Fi, Bluetooth |
| Larghezza | 113 mm |
| Altezza | 160 mm |
| Spessore | 8.7 mm |
| Peso | 174 g |

## Pro
1. Il primo elemento positivo è il prezzo, infatti l'ho pagato 60 euro nella versione con offerte speciali, in pratica con delle pubblicità che compaiono a schermo spento e che non danno alcun fastidio.
2. La funzionalità che salta subito all'occhio e che me lo ha fatto scegliere è l'aggiunta rispetto la versione precedente di una luce frontale regolabile, il che lo fa sembrare un paperwhite.
3. Lo schermo paper ink è fenomenale per chi era abituato come me a leggere su schermi di tablet  o peggio smartphone. La differenza e la piacevolezza di lettura sono da provare.
4. Il peso che te lo fa scordare
5. La durata della batteria che in generale vi permette di leggere parecchie sere prima di doverlo ricaricare. Io sono solito leggere un'ora alla sera e lo carico una volta al mese
6. Si può acquistare e scaricare i libri senza alcun cavo

## Cons  
1. Non c'è un software a corredo e le operazioni di upload di pdf avvengono tramite indirizzo email che Amazon associa al dispositivo. A tal proposito ricordo che gli indirizzi email dalle quali si possono ricevere dei pdf devono prima essere verificati.
2. Le immagini sono sgranate data la risoluzione. Non consigliato per chi legge fumetti
3. Il cavo in dotazione è di scarsa qualità a mio avviso, mentre il fatto che non ci sia il caricabatterie è un pregio, meno rifiuti elettronici visto che ne abbiamo a decine a casa di caricabatteria da 5V.
4. Non è molto robusto, tende a flettere ed è consigliabile aggiungere una pellicola protettiva

## Cose che non ho provato
Non ho ancora provato tutte le caratteristiche di questo prodotto ed in particolare ce ne sono degne di nota che potrebbero interessare ad altri.
1. Tramite Bluetooth o cuffie è possibile usufruire di Audible, il servizio di lettura dei libri.
2. Prime Reading per accedere per chi è cliente Prime ad un catalogo gratuito. Ho provato a darci uno sguardo ma non ne ho trovato nessuno di interessante.

## Calibre, la killer app per la vostra libreria
Nota a margine non poteva non mancare la vena da informatico in questa recensione ed ecco un programma open source per gestire la propria libreria di eBook integrabile con il Kindle... cosa si può desiderare di più!

![Calibre](/assets/2019-09-15/2019-09-15-calibre.png)

Calibre è un progetto che nasce nel 2016 dopo la vendita del [Sony PRS-500](https://en.wikipedia.org/wiki/Sony_Reader) da Kovid Goyal. All'epoca era uno studente con molto tempo libero e la passione per GNU/Linux. Peccato che la Sony non avesse rilasciato il software per questo sistema operativo ed il buon Kovid decise di scriverselo da solo.
Ora Calibre è un progetto ancora sviluppato e supportato da diversi contributors. Legge i formati: CBZ, CBR, CBC, EPUB, FB2, HTML, LIT, LRF, MOBI, ODT, PDF, PRC, PDB, PML, RB, RTF, TCR, TXT ed è Calibre è installabile su Sistemi Operativi Windows, OSx e Linux.
Lo trovate sul sito ufficiale [http://calibre-ebook.com](http://calibre-ebook.com).

## Link utili
- Se volete leggere da browser il vostro libro potete accedere al sito Amazon [https://leggi.amazon.it/](https://leggi.amazon.it/)
- Se volete visualizzare le vostre note e sottolineature potete accedere la sito Amazon [https://read.amazon.com/kp/notebook?purpose=NOTEBOOK](https://read.amazon.com/kp/notebook?purpose=NOTEBOOK) 

## Conclusioni
Sto usando Kindle da un paio di mesi e devo dire che mi trovo pienamente soddisfatto. 
Ho apprezzato l'esperienza di lettura ed il catalogo Amazon che presenta questo formato sempre con un buon sconto rispetto al libro fisico.
Lo consiglio su tutti i fronti a 60 euro soprattutto se come me non avete mai avuto un e-reader prima di adesso.

> Chi non legge, a 70 anni avrà vissuto una sola vita: la propria! Chi legge avrà vissuto 5000 anni: c’era quando Caino uccise Abele, quando Renzo sposò Lucia, quando Leopardi ammirava l’infinito… perché la lettura è una immortalità all’indietro. (Umberto Eco)

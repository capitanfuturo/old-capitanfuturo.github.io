---
layout: post
title:  ":books: Nessun pasto è gratis (Lorenzo Forni)"
date:   2021-04-15 22:24:04 +0100
categories: [Libri]
published: false
---
## Premessa
Non ho mai approfondito molto riguardo l'economia e i meccanismi che ci stanno alla base ma prendendo spunto da vari youtuber ed in particolare in questo caso da Giorgio de Marco di [What's up Economy](https://www.youtube.com/channel/UCnE113MJbg0sY5Ji0ZOOtcw) ho deciso di dedicare alcune letture sull'argomento.

Il motto di Giorgio è "Se non ti occupi di Economia, l'Economia si occuperà di te" e allora ho iniziato da questo breve saggio di Lorenzo Forni, un pò perchè mi incuriosiva il titolo e un pò perchè scritto da un professore della mia città.

Lorenzo Forni è professore di Politica Economica all'Università di Padova e a capo della Associazione Prometeia, un importante think-tank di analisi economica e politica. In questo sua opera cerca di raccontare a chi come me è dai tempi dell'esame di microeconomia di Adriano Birolo al DEI di Padova come e perchè i politici non vadano d'accordo con gli economisti.

## Cosa mi porto a casa da questa lettura

Questi sono i punti che più mi hanno colpito:

* La scienza economica cerca di risolvere il **problema dell'ottimo** ottimizzando una funzione obiettivo dati i vincoli di bilancio. 
* Se un paese spende di più di quello che produce, allora prima o poi dovrà pagare il conto. **I vincoli di bilancio devono essere rispettati prima o poi**.
* In politica macroeconomica i vincoli più importanti sono due: 
	1. il vincolo di **bilancio pubblico**
	2. il vincolo di **bilancio con l’estero**.
* Una politica insostenibile porta ad una crisi e a **recessioni che vengono pagate dal ceto medio e meno abbiente**.
* Le politiche macroeconomiche riguardano: 
	* politica monetaria
	* politica fiscale
	* politica di cambio
	* politica di commercio internazionale 
* La **svalutazione della moneta implica l'inflazione** cioè l'aumento dei prezzi domestici perchè le importazioni diventano più care. Cala la domanda interna e aumenta le esportazioni.
* L’aumento inadeguato dei **tassi di interesse sui titoli di Stato** implica minori investimenti e minore crescita dell’economia perchè favorisce l'aquisto dei titoli di stato al posto degli investimenti.
* Se la domanda interna non viene soddisfatta allora aumentano le importazioni e si ha uno sbilancio verso l'estero.
* Abbassare il costo del lavoro aumenta le esportazioni e diminuisce la domanda interna.
* Il default di stato è un meccanismo che riporta nel breve periodo a pari il bilancio ma viene pagato il conto nel lungo periodo. **La credibilità che acquisisce uno stato è importantissima** per non essere preda di speculazioni.
* Il cambio fisso verso un'altra valuta forte spesso lega in modo controproducente lo stato che lo sceglie perchè necessità un controvalore della propia valuta in valuta estera.
* La politica fiscale può operare con:
	* riduzione della spesa dell'apparato pubblico
	* aumento delle tasse
* I dazi aumentano la produzione interna a patto che ci sia margine di disoccupazione e funziona fintanto che il costo dei prodotti interni sia simile ai costi dei prodotti esteri altrimenti tende ad essere controproducente e a scapito dei consumatori finali.
* E' importante che la Banca Centrale possa operare in autonomia rispetto la politica.

## Conclusione
In questo libro Forni spiega in modo chiaro alcuni meccanismi base della macroeconomia. In particolare partendo dal presupposto che i vincoli di bilancio vadano rispettati prima o poi nel tempo spiega, portando alcuni stati come esempio, i meccanismi che possono portare in equilibrio un bilancio negativo. La svalutazione o il debito e i dazi sono alcune delle leve più preferite dai politici perchè nel breve tempo possono essere giustificate all'elettorato mentre leve più efficaci ma di lungo tempo come **l'istruzione, la ricerca e l'aumento  di produttività** spesso non vengono scelte proprio perchè non danno evidenze nel breve periodo, peccato che poi le crisi vengano a riequilibrare i giochi facendo pagare un conto salato soprattutto al ceto medio e alle classi più povere.

## Riferimento

Lorenzo Forni, _Nessun pasto è gratis: Perchè economisti e politici non vanno d'accordo_, Società editrice il Mulino, 13 giugno 2019. [Amazon](https://www.amazon.it/Nessun-pasto-gratis-economisti-Contemporanea-ebook/dp/B07SN3TTFK/ref=tmm_kin_swatch_0?_encoding=UTF8&qid=1611606122&sr=8-1)

> Nell'economia sono pericolosi gli zeri che stanno dietro, nella politica quelli che stanno davanti... (Ronald Searle)
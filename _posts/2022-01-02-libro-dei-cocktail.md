---
layout: post
title: ":books: Il libro dei cocktails internazionali IBA (Manzo)"
date: 2022-01-02 19:24:04 +0100
categories: [Libri]
published: false
---

## Introduzione

Nel 2020 ho cambiato lavoro ed i miei ex-colleghi sono stati così gentili da regalarmi diversi libri tra cui un set per fare cocktails e un libro per prepararli.
Devo essere sincero, non sono diventato un bartender però ho letto con interesse ed imparato alcuni aspetti molto interessanti di questo mondo, fatto di storie, di leggende e di ingredienti ricercati.
La parola **cocktail** viene usata per la prima volta nel **1806** nel libro "_Balance and Columbia repository_" ed era inteso come una bibita stimolante composta da sostanze alcoliche, zucchero, acqua e amaro. Cinquantanni dopo nel **1862** troviamo le prima 10 ricette dette cocktails nel libro "_How to mix drinks_" di **Jerry Thomas**. Ecco che i cocktail hanno almeno 200 anni di storia alle spalle e seguono alcune tappe importanti come quella del 1919-1933 nella quale il **proibizionismo** la faceva da padrona e per migliorare il gusto degli alcolici scadenti che venivano preparati di nascosto e che non eccellevano in qualità venivano miscelati con altri ingradienti.
Insomma tutto è nato per rendere più appetibile un prodotto scadente in tempo di proibizionismo e trasformando questo limite in un'opportunità che l'ha fatto diventare un aspetto artistico e ricercato della convivialità tanto da renderlo **normato dall'IBA nel 1951**.

## Cosa mi porto a casa da questa lettura

- Esistono **5 macro-categorie** di cocktails:
  1. Pre-dinner
  2. After dinner
  3. Long drinks
  4. popular cocktails
  5. special cocktails
- Esistono **distinzioni legate alla quantità**, infatti si differenziano gli short tra i 5-7 cl, i medium tra 9-13 cl e i long tra 15-20 cl.
- Gli strumenti giocano un ruolo fondamentale, ci sono delle regole da rispettare e le ricette sono normalizzate in modo che siano uguali da bar a bar.
- La costruzione di un drink si basa su tre pilastri:
  1. La base
  2. Il coadiuvante
  3. Il correttore

Non sapevo ma molte basi alcoliche sono di origine italiana. Le principali sono:

- **Vermouth**: vino di uve bianche liquoroso e aromatizzato di origine piemontese.
- Bitter **Campari**: milanese di Gaspare Campari, ideato nel 1860
- **Maraschino**: liquore di ciliegia famoso per la versione della padobvana Luxardo
- **Galliano** ispirato dal 1895 del generale Giuliano Galliano che condceva le truppe italiane in Etiopia e creato da Arturo Vaccari. Acquisito in seguito dalla società francese RemyCointreau

Altre basi sono:

- **Spumante**: vino frizzante con schiuma data dall'anidride carbonica della fermentazione oppure nel metodo naturale dalla rifermentazione in autoclave o bottiglia. Si usa moscato bianco, malvasia e bracchetto.
- **Rum**: acquavite derivante dalla distillazione della melassa della canna da zucchero
- **Cognac**: acquavite di vino prodotto nella città di cognac, quello che si produce fuori si chiama **Brandy**
- Old Tom **Gin**, alcolico britannico. Il nome deriva dalle insegne dei pub che raffiguravano un vecchio gatto nero chiamato old tom. Il gin è di orgine olandese ed è derivato da cereali con bacche di ginepro e altre piante officinali
- Whisky è distillato di cereali (orzo, avena, frumento, mais) che subisce il maltaggio cioè vengono bagnat e fatti germinare per poi essere cotti in forno. Origine 1200 dai monaci irlandesi. Con **Whisky** si intendo i distillati della Scozia e Canada, mentre **Whiskey** quelli dall'Irlanda e Stati Uniti. Tra i whiskey Uno di quelli più conosciuti è il **Bourbon** che si produce con almeno il 51% di mais
- **Assenzio**: distillato ad alta gradazione all'anice
- **Triple Sec** liquore all'arancia di cui il più famoso è il **Cointreau** ideato nel 1849 da Adolfie Cointreau
- **Ginger Beer** è una bevanda gasata, birra allo zenzero, famosa nel 1700 in Inghilterra perchè veniva versata anche ai bambini

## Conclusione

Un vero bartender è relamente uno specialista degli ingredienti e delle storia di queste ricette. E' pari ad un cuoco in alcuni aspetti e la lettura di questo libro mi ha trasmesso ancora una volta che la **professionalità e le competenze** vanno coltivate sempre. Non è un dsitintivo da mettere su linkedin ma **è un processo** che ti porta ad essere sempre sul pezzo.

## Riferimento

Luigi Manzo, _Il libro dei cocktails internazionali IBA_, Sandit, ed 2020.

> Il problema con il mondo è che tutti sono indietro di qualche drink. (Humphrey Bogart)

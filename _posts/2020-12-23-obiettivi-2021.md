---
layout: post
title:  ":trophy: Obiettivi 2020 e bilancio 2019"
date:   2019-12-10 19:24:04 +0100
categories: [Personale]
published: true
---

Il 2020 è stato un anno bisestile che nessuno avrebbe potuto immaginare caratterizzato da una pandemia mondiale di COVID-19... sembra una premessa apocalittica!

In questo anno abbiamo vissuto restrizioni che non si vedevano dalla seconda guerra mondiale del 1945. Scuole chiuse, coprifuoco, isolamento, attività chiuse e corsa verso il vaccino. Di questo anno però vorrei ricordare:

- In Italia abbiamo imparato a fare delle file ordinate (speriamo di ricordarcene)
- La scienza ha accellerato la ricerca del vaccino e in meno di un anno ne sono arrivati diversi
- Si può lavorare da casa senza perdere completamente la produttività
- Abbiamo capito che le infrastrutture di telecomunicazioni sono indispensabili
- L'e-commerce è il canale di vendita di oggi
- Le produzioni locali possono digitalizzarsi e giovare della tecnologia. Ho scoperto attività agricole e alimentari accanto alla mia abitazione di qualità e che non avrei mai intercettato se non costretto a spostarmi nel mio comune di residenza.
- La pubblica amministrazione può snellire la burocrazia e avvicinare i cittadini attraverso uno svolta digitale

Personalmente non posso lamentarmi di quest'anno. Ho cambiato lavoro, dopo tanti colloqui ho scelto l'azienda per la quale volevo lavorare e ne sono contento. Spero di poter confermare questo entusiasmo l'anno prossimo.

Mia moglie si è lanciata in pieno nel suo progetto professionale e le auguro tutto il bene. [Buju](www.buju.it)

Nonostante le restrizioni di movimento sono riuscito a raggiungere i miei obiettivi per la **corsa** e di questo vado orgoglioso anche se mi rendo conto che non si tratti di distanze importanti. Ho letto diversi **libri** che mi hanno aiutato nel mio percorso personale e non. Ho iniziato a **saldare a stagno** e mi sono cimentato con ciò che imparato in diversi progetti, alcuni anche discretamente complessi.
Mi sono approcciato ad **Arduino** e ho iniziato a scrivere i primi progetti.

Nota dolente è stato lo studio della lingua **inglese**, obiettivo che credo rimanderò in futuro. Facendo una retrospettiva di questo fallimento il mio take away è che **la motivazione fa la differenza** e questo obiettivo rispetto agli altri mancava di quella spinta necessaria per realizzarlo.

Ecco allora ecco la lista dei miei prossimi obiettivi per l'anno che sta per iniziare.

## :books: Lettura

- Leggere almeno 8 libri. **Progresso 0/8**.
    
## :running: Corsa

- Completare almeno 30 corse e almeno 230 Km totali.

## :rocket: Lifelong learning

- :space_invader: Imparare e perfezionare la programmazione in Angular, NodeJS, Docker. **Progresso 0/3**

> Colui che sa effettivamente cosa vuole nella vita ha già fatto molto per ottenerlo. (Napoleon Hill)

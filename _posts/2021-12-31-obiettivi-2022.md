---
layout: post
title: ":trophy: Obiettivi 2021 e bilancio 2020"
date: 2021-12-31 19:24:04 +0100
categories: [Personale]
published: false
---
## Bilancio 2021
Anche il 2021 sta finendo ed è tempo di bilanci. Rivedendo il post dell'anno scorso posso ritenermi **soddisfatto** della scelta lavorativa che ho fatto e del percorso che sto intraprendendo. Dal punto di vista familiare si apre un anno ricco di cambiamenti, **non è stato un anno facile** per mille motivi sia economici, lavorativi, di salute.

Da questo anno mi porto a casa alcuni spunti:

- In Italia abbiamo imparato ad utilizzare **Spid** per accedere ai servizi della pubblica amministrazione e credo che sia un grande passo avanti così come l'utilizzo in sempre più servizi comunali dello strumento pagoPA.
- Non abbiamo ancora sconfitto il **Covid-19**, nemmeno con tre dosi di vaccino e questo ci insegna che in un mondo globale e interconnesso come il nostro avvenimenti lontani possono essere molto più vicini di quanto sembrino.
- L'approvvigionamento o in generale la **supply chain** è critica su alcune filiere in particolare: vedasi la produzione di circuiti integrati, chip e fornitura di materia prime come gas ed elettricità.
- **Smartworking** è una parola di uso comune ed è contemplata nella maggior parte degli annunci di lavoro.
- Lo **spazio** non è più solo appannaggio degli USA e dell'Europa ma anche di Cina, India e di società private.
- C'è aria di **inflazione** più dovuta a fattori politici e aumento delle materie prime che dall'aumento di salari e crescita del mercato interno.
- Non c'è mai fine al peggio e delle volte è necessario rendersi conto che **fallire fa parte del processo**, non è un termine ultimo. Come letto da Pietro Trabucchi in [Resisto_dunque_sono]({% post_url 2019-11-15-resisto-dunque-sono %}) gli eventi sono limitati nel tempo e specifici, **una sconfitta non è per sempre** e non può essere espansa su tutta una vita. Dal cato nostro possiamo **ristruttura la sconfitta** per trarne insegnamenti utili.

Dalle letture di quest'anno voglio ricordarmi che:

- In un'**organizzazione** moderna **siamo tutti imprenditori**. Il controllo in contesti creativi è limitante. Il contesto e la condivisione degli obiettivi rendono l'organizzazione più resiliente e produttiva. Una grande azienda **non è una grande famiglia ma una grande squadra**, vogliamo solo i migliori.
- Il **tempo non è una dimensione speciale**. In realtà potrebbe non esistere in senso assoluto ma avere senso in località di massa. Gli eventi potrebbero non susseguirsi in sequenza ma essere semplicemente relazionati come in una grande maglia ed avere natura quantistica. Questi concetti non cambiano di molto la nostra percezione perchè la nostra velocità e massa relativa rispetto la Terra non ce lo fanno sperimentare sensorialmente.
- Possiamo asprirare ad essere una specie multiplanetaria ma dobbiamo aver coraggio e voglia di risolvere i problemi di questo pianeta perchè per adesso e molto probabilmente sarà la nostra ultima casa.
- **Siamo noi a fare in modo che le cose accadano**.
- L'economia non è una scienza esatta ma studia modelli che si sono susseguiti nel tempo e cerca di descrivere la realtà, i modelli di oggi dovranno cercare di descrivere il rapporto tra aziende e governi.
- Studiare i **meccanismi dell'economia** e la sua storia ci permette di capire il mondo sempre più complesso delle **crypto valute** e delle sue potenzialità.
- **Siamo fortunati di poter vivere questo tempo**.

## Obiettivi 2022

### :books: Lettura

- Leggere almeno 12 libri, una parte sarà dedicata a soft skill lavorative. **Progresso 0/12**.

### :running: Corsa

- Completare almeno 30 corse e almeno 250 Km totali. **Progresso 0/30 per un totale di 0/250 km** [Strava](https://www.strava.com/athletes/27329378/training/log?feature=public-training-log)

### :rocket: Lifelong learning

**Progresso 0/2**

- :space_invader: studiare e migliorare le conoscenze su k8s.
- :space_invader: contribuire ad un progetto open source

> Colui che sa effettivamente cosa vuole nella vita ha già fatto molto per ottenerlo. (Napoleon Hill)
